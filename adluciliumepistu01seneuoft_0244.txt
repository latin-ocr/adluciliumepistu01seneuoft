THE EPISTLES OF SENECA

,ξ tinguendus est3 ille, qui alimentis deficitur, sua
sponte subsidit.’'

15 Libenter haec, mi Lucili, audio non tamquam
nova, sed tamquam in rem praesentem perductus.
Quid ergo? Non multos spectavi abrumpentes
vitam? Ergo vero vidi, sed plus momenti apud me
habent, qui ad mortem veniunt sine odio vitae et -

16 admittunt illam, non adtrahunt. Illud quidem aiebat ³
tormentum nostra nos sentire opera, quod tunc
trepidamus, cum prope a nobis esse credimus mortem.
A quo enim non prope est, parata omnibus locis
omnibusque momentis? “ Sed consideremus,” inquit,
“ tunc, cum aliqua causa moriendi videtur accedere,
quanto aliae propiores sint, quae non timentur.''
Hostis alicui mortem minabatur, hanc cruditas occu-

17 pavit. Si distinguere voluerimus causas metus nostri,
inveniemus alias esse, alias videri. Non mortem
timemus, sed cogitationem mortis. Ab ipsa enim
semper tantundem absumus. Ita si timenda mors
est, semper timenda est. Quod enim morti tempus 2
exemptum est?

18 Sed vereri debeo, ne tam longas epistulas peius
quam mortem oderis, Itaque finem faciam. Tu
tamen mortem ut numquam timeas, semper cogita.
VALE.

220

 

