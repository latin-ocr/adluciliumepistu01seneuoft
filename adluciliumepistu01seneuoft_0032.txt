THE EPISTLES OF SENECA

varia sunt et diversa, inquinant, non alunt. Probatos

itaque semper lege, et si quando ad alios deverti
rubuerit, ad priores redi. Aliquid cotidie adversus
paupertatem, aliquid adversus mortem auxilii com-
para, nec minus adversus ceteras pestes3 et cum
multa percurreris, unum excerpe, quod illo die con--
5 coquas. Hoc ipse quoque facio; ex pluribuS, quae
legi, aliquid adprehendo.

Hodiernum hoc est, quod apud Epicurum nanctus
sum; soleo enim et in aliena castra transire, non
6 tamquam transfuga, sed tamquam explorator. “ Ho-
nesta,'' inquit, “res est laeta paupertas.'' Illa vero
non est paupertas, si laeta est. Non qui parum
habet, sed qui plus cupit, pauper est. Quid enim
refert, quantum illi in arca, quantum in horreis
iaceat, quantum pascat aut feneret, si alieno inminet,
>si non adquisita sed adquirenda computat? Quis
sit divitiarum modus, quaeris? Primus habere quod
necesse est, proximus quod sat est. VALE.

ΙΙΙ.

SENECA LVCILIO SVO SALVTEM

Epistulas ad me perferendas tradidisti, ut scribis,
amico tuo ; deinde admones me, ne omnia cum eo ad
te pertinentia communicem, quia non soleas ne ipse
quidem id facere; ita inl eadem epistula illum et

¹ ita in Gertz; ita AL.

 

α Frag. 475 Usener.

204ss .

