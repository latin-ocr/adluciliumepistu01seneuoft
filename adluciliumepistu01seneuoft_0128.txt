THE EPISTLES OF SENECA

-intellego multum te profecisse. Quae scribis, unde
veniant, scio ; non sunt ficta nec colorata. Dicam
tamen quid sentiam: iam de te spem habeo, nondum
fiduciam. Tu quoque idem facias volo3 non est,
quod tibi cito et facile credas, Excute te et varie
scrutare et observa 3 illud ante omnia vide, utrum in

3 philosophia an in ipsa vita profeceris. Non est
philosophia populare artificium nec ostentationi
paratum. Non in verbis, sed in rebus est. Nec in ¹
hoc adhibetur, ut cum aliqua oblectatione consumatur
dies, ut dematur otio nausia. Animum format et
fabricat, vitam disponit, actiones regit, agenda et
omittenda demonstrat, sedet ad gubernaculum et
per ancipitia fluctuantium derigit cursum. Sine hac
nemo intrepide potest vivere, nemo secure. In-
numerabilia accidunt singulis horis, quae consilium
exigant, quod ab hac petendum est.

4 Dicet aliquis ε “ Quid mihi prodest philosophia, si
fatum est? Quid prodest, si deus rector est? Quid
prodest, si casus imperat? Nam et mutari certa non
possunt et nihil praeparari potest adversus incerta3
sed aut consilium meum occu'pavit deus decrevitque
quid facerem, aut consilio meo nihil fortuna permittit.” ¹

5 Quicquid est ex his, Lucili, vel si omnia haec sunt,
philosophandum est: sive nos inexorabili lege fata

⁶ i.e., have merely advanced in years.
104

